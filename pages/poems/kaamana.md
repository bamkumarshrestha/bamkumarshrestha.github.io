Title: कामना
Date: 2023-04-17
Slug: kaamana
Tags: markdown, kaamana
Categories: Poem

म होइन मेरो भनौँ  
मेरो होइन हाम्रो भनौँ|  

&nbsp;&nbsp;&nbsp;&nbsp;मातृभूमि प्रिय हाम्रो  
&nbsp;&nbsp;&nbsp;&nbsp;छटा यसको अति राम्रो  
&nbsp;&nbsp;&nbsp;&nbsp;खुकुरी यसको शान हो  
&nbsp;&nbsp;&nbsp;&nbsp;वीरता यसको बान हो |  

पूर्वमा टिस्टा पश्चिममा काँगडा  
भृकुटी तारा उदाको  
त्याग र बलिदान देखाउँदा सबले  
अस्मिता देशको बचाको |  

&nbsp;&nbsp;&nbsp;&nbsp;चन्द्र-सूर्य जान हो  
&nbsp;&nbsp;&nbsp;&nbsp;एकता यसको कमान हो  
&nbsp;&nbsp;&nbsp;&nbsp;सहिष्णुता चिनारी हो  
&nbsp;&nbsp;&nbsp;&nbsp;मन्दिर यसको पहिचान हो |  

साझा हाम्रो फूलबारी हो  
मलजल सबको धर्म हो  
तेरो-मेरो निमिट्यान्न पारौँ  
सदभावले मनलाई भरौँ |  

&nbsp;&nbsp;&nbsp;&nbsp;पौरखी हात यसैमा लगाऔँ  
&nbsp;&nbsp;&nbsp;&nbsp;यसैको लागि मरीमेटौँ  
&nbsp;&nbsp;&nbsp;&nbsp;जगेर्ना गरौँ पुर्खाको यश  
&nbsp;&nbsp;&nbsp;&nbsp;लागौँ सबै बनाउन देश |  

म होइन, मेरो भनौँ  
मेरो होइन, हाम्रो भनौँ  
म होइन, मेरो नेपाल  
मेरो होइन, हाम्रो नेपाल |  

> बमकुमार श्रेष्ठ
